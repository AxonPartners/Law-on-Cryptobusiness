ЗАКОН УКРАЇНИ
Про державне регулювання обігу криптовалюти в Україні

Розділ І. ЗАГАЛЬНІ ПОЛОЖЕННЯ
Стаття 1. Визначення термінів
У цьому Законі терміни вживаються у такому значенні:
ICO криптовалюти (“Первинне розміщення токенів”) - форма залучення криптовалютних інвестицій у венчурні капітали суб’єктів господарської діяльності та у бюджети органів державної влади, які здійснюються у формі випуску та продажу токенів користувачам ІСО; 
криптовалюта – криптографічно захищений цифровий актив, дані про випуск та облік операцій з яким заносяться і зберігається в блокчейні;
криптовалютна біржа – суб’єкт господарської діяльності, який здійснює обмін однієї криптовалюти на іншу, її купівлю-продаж, або є посередником щодо таких обмінів та продажів;
криптовалютна операція – операція щодо переміщення криптовалюти або токенів, яка є підтверджена цифровим підписом і запис про яку зберігається в блокчейні та захищається цією ж технологією;
майнінг  - діяльність щодо підтримання та створення нових блоків у технології блокчейн, яка полягає у розв‘язуванні криптографічних завдань за допомогою використання вичислювальних потужностей комп’ютера або інших спеціальних пристроїв, з можливістю отримання винагороди у формі криптовалюти;
смарт контракт – орієнтовані на події набір комп’ютерних протоколів, які спрощують, верифікують, та забезпечують виконання умов договорів, та працюють за допомогою технології блокчейн;
технологія блокчейн – постійно зростаючий ланцюг розподілених блоків, які містять та використовують розподілені, децентралізовані, поширювальні чи повторювані записи, які можуть бути приватні або публічні, з дозволом чи без такого. Дані на блоках захищені криптографією, незмінювані та такі, що можна перевірити у відкритому доступі, і забезпечують істинність та правдивість інформації, яка записана на таких блоках;
токен – продукт програмного забезпечення розроблений з певною метою, який випускається власниками ІСО для залучення криптовалюти або коштів у венчурні капітали або бюджети власників таких ІСО;
трейдинг криптовалют – діяльність, яка здійснюється на криптовалютній біржі з метою обміну одного виду криптовалюти на іншу  та її купівлю-продаж з метою отримання прибутку.
Стаття 2. Сфера дії Закону
Дія цього Закону поширюється на відносини, що виникають у зв’язку обігом криптовалюти на території Україні.

Розділ ІІ.
ОРГАНИ, ЩО ЗДІЙСНЮЮТЬ ДЕРЖАВНЕ РЕГУЛЮВАННЯ ТА СУБ’ЄКТИ ВІДНОСИН У СФЕРІ ОБІГУ КРИПТОВАЛЮТ
Стаття 4. Система органів державного контролю та регулювання
До системи органів органів державного регулювання у сфері обігу криптовалюти належать Національна комісія з цінних паперів та фондового ринку (Компетентний орган) та Національна комісія, що здійснює державне регулювання у сфері фінансових послуг (Контролюючий орган).
Стаття 5. Компетентний орган
Державне регулювання у сфері обігу криптовалюти здійснює Компетентний орган.
До повноважень Компетентного органу належать:
розробка ліцензійних умов провадження господарської діяльності щодо обміну та купівлі-продажу криптовалюти на криптовалютних біржах;
здійснення моніторингу, в тому числі шляхом перевірок, за дотриманням криптовалютними біржами, встановлених ліцензійних умов провадження господарської діяльності щодо обміну та купівлі-продажу криптовалюти та виконання інших вимог цього Закону;
здійснення інших повноважень, передбачених законом.
Стаття 6. Контролюючий орган
Державний нагляд (контроль) у сфері обігу криптовалюти здійснює Контролюючий орган.
До повноважень Контролюючого органу належать:
здійснення моніторингу операцій з криптовалютою, що пов’язані з легалізацією (відмиванням) доходів, одержаних злочинним шляхом, фінансуванням тероризму та фінансуванням розповсюдження зброї масового знищення;
забезпечення управління ризиками легалізації (відмивання) доходів, одержаних злочинним шляхом, або фінансування тероризму, пов’язними з обігом криптовалюти, відповідно до порядку здійсненння фінансового моніторингу;
Стаття 7. Суб’єкти у сфері обігу криптовалюти
До суб’єктів, які беруть участь в обігу криптовалюти на території України належать:
фізичні та юридичні особи;
органи державної влади та місцевого самоврядування;
криптовалютні біржі.
Фізичні та юридичні особи, органи державної влади, та органи місцевого самоврядування мають право брати участь в обігу криптовалюти, діяльності на криптовалютних біржах щодо обміну та купівлі-продажу криптовалюти, здійснювати ІСО, випускати та продавати власні токени, якщо це не суперечить чинному законодавству України.
Криптовалютні біржі мають повинні здійснювати професійну діяльність щодо обміну на купівлі-продажу криптовалюти згідно з вимогами цього Закону.

Розділ ІІІ.
ОБІГ КРИПТОВАЛЮТИ В УКРАЇНІ
Стаття 8. Токени
Токени посвідчують право користувача ІСО на участь у діяльності власника ІСО, отримання певних послуг чи доступу до певного сервісу, отримання частки прибутку у майбутньому або інших прав від діяльності власника ІСО, якщо інше не встановлено за згодою сторін чи не передбачено в публічній оферті. 
Токен може бути випущений фізичною особою, юридичною особою, органом державної влади, або органом місцевого самоврядування.
Фізична або юридична особа має право випустити токен у формі бездокументарного цінного паперу.
У разі, якщо токен випускається органом державної влади на нього не розвосюджується законодавство про цінні папери та фондову біржу і він не вважається цінним папером.
Власники ІСО мають право самостійно визначати мету з якою вони випускають токен, ціну та умови його користування, якщо інше не встановлено за домовленістю між власниками та користувачами ІСО.
 	Токени можуть продаватися на криптовалютній біржі за ринковою ціною.
Стаття 9. Регулювання ІСО
ICO можуть здійснювати суб’єкти господарської діяльності, органи держаної влади, або органи місцевого самоврядування. 
Суб’єктами ІСО є власники ІСО та користувачі ІСО.
Власниками ІСО є суб’єкти, які здійснюють таке ІСО.
Власники ІСО мають право самостійно визначати тип та призначення токенів, які вони випускають. 
Користувачами ІСО є суб’єкти, які інвестують криптовлюту або кошти у діяльність власників ІСО. 
Користувачі ІСО повинні надати відповідні документи власникам ІСО про джерело походження криптовалюти або коштів, які вони інвестуватимуть в діяльність власників ІСО.
Стаття 10. Майнінг
Майнінг не є підприємницькою діяльністю. 
В результаті здійснення майнінгу, особа, яка його здійснює, отримує криптовалюту. 
Отримана в наслідок майнінгу криптовалюта є власністю особи, що здійснює такий майнінг та власник отриманої криптовалюти самостійно вживає усі необхідні дії для її захисту та зберігання.
Майнінг здійснюється з використанням власних або орендованих, інформаційних, технічних, енергетичних, або інших ресурсах
Забороняється здійснювати майнінг з повним або частковим використанням вичислювальних потужностей комп’ютера або інших спеціальних пристроїв, які належать третім особам, без згоди на це таких третіх осіб.
Стаття 11. Правовий статус криптовалюти
Криптовалюта є результатом інтелектуальної діяльності, яка законно перебуває в обігу на території України. 
Операції щодо купівлі-продажу криптовалюти можуть здійснюватися виключно на криптовалютних біржах.

Розділ V. КРИПТОВАЛЮТНІ БІРЖІ
Стаття 12. Здійснення професійної діяльності криптовалютною біржою
Криптовалютна біржа діє на основі самоврядування, господарської самостійності, має відокремлене майно, самостійний баланс, може мати власні поточні та вкладні (депозитні) рахунки в банках та печатку. 
Обмін однієї криптовалюти на іншу може  здійснюватися на криптовалютних біржах.
Для здійсненння обміну криптовалют криптовалютна біржа має права відкривати пункти обміну криптовалюти. 
Пункти обміну криптовалют не підлягають окремому ліцензуванню.
Стаття 13. Вимоги до криптовалюної біржі
До складу учасників криптовалютної біржі не можуть входити: 
органи державної влади, органи місцевого самоврядування, комунальні, державні підприємства або юридичні особи, що внесені до Реєстру неприбуткових установ та організацій;
нерезиденти, що зареєстровані в одній з офшорних зон, перелік яких визначений Кабінетом Міністрів України, або юридичні особи України, засновниками (учасниками) або власниками істотної участі яких є нерезидент (нерезиденти) зазначених офшорних зон;
іноземні юридичні та/або фізичні особи, якщо такі особи є резидентами держави, визнаної згідно із законодавством України державою-окупантом, або визнаної згідно з нормами міжнародного права державою-агресором; 
юридичні особи – резиденти України, кінцевими вигодоодержувачами “бенефіціарами” яких є іноземні фізичні особи, якщо такі особи є резидентами держави, визнаної згідно із законодавством України державою-окупантом, або визнаної згідно з нормами міжнародного права державою-агресором.
Криптовалютні біржі мають відповідати іншим умовам у відповідності до ліцензійних умов провадження діяльності щодо обміну та купівлі-продажу криптовалюти, встановлених Кабінетом Міністрів України.
Криптовалютні біржі зобов’язані:
щороку проводити аудит фінансової звітності;
забезпечувати конфіденційність персональних даних учасників такої біржі;
вести облік своїх учасників та всіх здійснених ними операцій. 
Стаття 14. Ліцензування криптовалютної біржі
Провадження господарської діяльності щодо обміну та купівлі-продажу критовалюти без отримання відповідної ліцензії забороняється. 
Криптовалютна біржа зобов’язана для здійснення своєї професійної діяльності отримати ліцензію на здійснення такої діяльності у порядку, встановленому Кабінетом Міністрів України.
Підставами для прийняття рішення про відмову у видачі ліцензії є:
неможливість встановлення за результатами перевірки документів, поданих заявником із заявою на отримання (переоформлення) ліцензії, джерел та походження коштів, використаних для фінансування або формування статутного капіталу заявника або відповідних суб’єктів господарської діяльності, які є засновниками заявника;
порушення заявником вимог Закону України "Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення";
невідповідність заявника згідно з поданими документами вимогам цього Закону;
ініші підстави, передбачені Законами України. 
Стаття 15. Анулювання ліцензії на провадження господарської діяльності криптовалютними біржами
Компетентний орган у встановленому законодавством порядку приймає рішення про анулювання ліцензії криптовалютної біржі у разі:
несплати на підставі рішення суду штрафів за порушення цього Закону;
повторного порушення криптовалютною біржою вимог цього Закону та/або ліцензійних умов;
відсутності укладених криптовалютною біржою правочинів з учасника біржі протягом одного року після отримання нею ліцензії.
Анулювання ліцензії здійнюється також з підстав, передбачених Законом України "Про ліцензування видів господарської діяльності".
Рішення про анулювання ліцензії ухвалюється Компетентним органом протягом п’яти робочих днів з дня настання обставин, які є підставою для анулювання ліцензії.
Порушення (недотримання) криптовалютною біржою вимог цього Закону та/або ліцензійних умов є підставою для видання Компетентним органом розпорядження про усунення порушень вимог цього Закону та/або ліцензійних умов.
Повторним порушенням вимог цього Закону та/або ліцензійних умов вважається вчинення криптовалютною біржою порушення щодо якого Компетентним органом раніше видавались розпорядження про усунення порушень вимог цього Закону та/або ліцензійних умов.
Стаття 16. Ідентифікація учасників криптовалютної біржі
При реєстрації на криптовалютній біржі майбутні учасники такої біржі в обов’язковому порядку повинні пройти ідентифікації в порядку, встановленому Компетентним органом, та надати усю необхідну інформацію такому органу про джерело походження своїх доходів для участі у професійній діяльності такої біржі у відповідності до Закону України “Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення.”
Учасник криптовалютної біржі не має права брати участь у її діяльності без проходження ідентифікації.
Стаття 17. Порядок відкриття криптовалютними біржами рахунків у криптовалюті 
Резиденти України (юридичні особи, їх відокремлені підрозділи, та фізичні особи) та фізичні особи-нерезиденти України мають право відкривати рахунки на будь-яких криптовалютних біржах України 
Відкриття анонімних рахунків  у криптовалюті на криптовалютних біржах забороняється.
Умови відкриття рахунків у криптовалюті та особливості їх ведення передбачаються в договорі, що укладається між криптовалютною біржою і учасником – власником рахунка. 

Розділ VII.
СМАРТ КОНТРАКТИ
Стаття 19. Укладення смарт контрактів
Смарт контракт є інструментом виконання договору та містить умови його виконання у вигляді машинозчитуваних електронних правил. 
Смарт контракт не є договором у значенні Цивільного кодексу України.
Смарт контракт може виступати умовою цивільно-правового договору.
Смарт контракти є такими які самостійно верифікуються та виконуються.
Смарт контракти є такими на які можуть поширюватися норми цивільного та господарського законодавства, але мають особливості у вчиненні.
Смарт контракт, виконання та захист якого здійснюється за допомогою технології блокчейн, може бути лише в електронній формі, мати вигляд електронного запису та може бути підписаний електронним підписом або іншим чином, що дозволяє встановити особу.
Стаття 20. Підписання смарт контракту
Електронний підпис у смарт контрактах не може бути визнаним недійсним виключно на тій підставі, що він має електронний вигляд або не відповідає вимогам до кваліфікованого електронного підпису.
Засоби електронного підпису у смарт контрактах повинні забезпечувати:
належний рівень унікальності пари ключів, що ними генеруються;
конфіденційність особистих ключів під час їх генерації, зберігання та створення електронного підпису;
захист від доступу до особистих ключів сторонніх осіб. 
Особа, яка на законних підставах володіє особистим ключем до смарт контракту, зобов’язана вжити заходів для збереження свого особистого ключа.
Засоби електронного підпису у смарт контрактах не повинні змінювати електронні дані у блокчейні, з якими пов’язаний цей електронний підпис, або перешкоджати доступу до них підписувача чи створювача (уповноваженого представника створювача.
Розділ VIII.
ДЕРЖАВНИЙ НАГЛЯД (КОНТРОЛЬ)
Стаття 21. Державний нагляд (контроль) за дотриманням вимог законодавства у сфері обігу криптовалюти
Державний нагляд (контроль) у сфері обігу криптовалюти передбачає сукупність заходів, які здійснюються для запобігання та протидії легалізації (відмиванню) доходів, одержаних злочинним шляхом, або фінансуванню тероризму, що пов’язаних з обігом криптовалюти, в порядку, встановленому Кабінетом Міністрів України.
Заходи державного нагляду (контролю) за дотриманням вимог законодавства у сфері обігу криптовалюти на території Україні здійснюються відповідно до Закону України “Про основні засади державного нагляду (контролю) у сфері господарської діяльності” з урахуванням особливостей, передбачених цим Законом.
Розділ IX. ВІДПОВІДАЛЬНІСТЬ
Стаття 22. Відповідальність за порушення законодавства у сфері обігу криптовалюти
За порушення законодавства у сфері обігу криптовалюти на території Україні винні особи несуть відповідальність, передбачену законом.
Розділ IX. ПРИКІНЦЕВІ ПОЛОЖЕННЯ
1. Цей Закон набирає чинності через три місяці з дня його опублікування.
2. Внести зміни до таких законодавчих актів України:
1) У Кодексі України про адміністративні правопорушення (Відомості Верховної Ради Української РСР, 1984 р., додаток до № 51, ст.1122):
доповнити новою статтею такого змісту:
2) У Законі України «Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення» (Відомості Верховної Ради, 2014 р., № 50-51, ст.2057):
частину другу статті 5 після підпункту 3 доповнити новим підпунктом такого змісту:
«3-1) криптовалютні біржі»;
підпункт 3 частини першої статті 4 перед словами «Національною комісією» доповнити словами «криптовалютних бірж»;
частину першу статті 15 доповнити новим підпунктом такого змісту:
«10-1) здійснення операцій щодо обміну та/або купівлі-продажу криптовалюти»;
3) Частину першу статті 7 Закону України «Про ліцензування видів господарської діяльності» (Відомості Верховної Ради, 2015 р., № 23, ст.158) доповнити новим підпунктом такого змісту: 
«34) діяльність криптовалютних бірж/ господарська діяльність щодо обміну та купівлі-продажу криптовалюти ».
4) Перелік документів дозвільного характеру у сфері господарської діяльності, затверджений Законом України "Про Перелік документів дозвільного характеру у сфері господарської діяльності" (Відомості Верховної Ради України, 2011 р., № 47, ст. 532) доповити новим пунктом такого змісту: 
«155. Ліцензія на здійснення криптовалютною біржою своєї професійної діяльності». 
3. Кабінету Міністрів України протягом трьох місяців з дня опублікування цього Закону: 
привести свої нормативно-правові акти у відповідність із цим Законом;
прийняти нормативно-правові акти, передбачені цим Законом;
забезпечити приведення нормативно-правових актів міністерств та інших центральних органів виконавчої влади у відповідність із цим Законом.
